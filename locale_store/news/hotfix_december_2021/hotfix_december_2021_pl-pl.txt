Wallpaper Engine 2.0.XX – wykrywanie zapory Windows i poprawki w Androidzie

Aktualizacja Wallpaper Engine 2.0.XX rozwiązuje większość najczęściej występujących problemów z bieżącą wersją systemu Android. Aktualizujemy aplikację na system Windows i Android.

Dzisiejsza aktualizacja rozwiązuje większość najczęściej występujących problemów z bieżącą wersją systemu Android. Aktualizujemy zarówno aplikację na system Windows, jak i Android.

[h2]Połączenie aplikacji na system Android i Windows[/h2]
Najczęściej zgłaszane problemy dotyczyły łączenia aplikacji na system Android z aplikacją na system Windows przy pobieraniu tapet. Przeanalizowaliśmy tę kwestię i w wielu przypadkach było to spowodowane działaniem zapory systemu Windows. Jeśli system Windows poprosił o udzielenie programowi Wallpaper Engine ("ui32.exe") dostępu do Twojej sieci, ale okienko zostało przez Ciebie zamknięte lub nie wyrażono zgody na dostęp, to system Windows automatycznie blokuje komunikację procesu Wallpaper Engine z Twoją siecią lokalną:

[img]{STEAM_CLAN_IMAGE}/26312799/46ccf465f7d479f9e1d305b2001e88ea2d791c49.png[/img]
[i]Jeśli naciśniesz przycisk „Anuluj” lub zamkniesz okno, to zapora systemu Windows zablokuje program Wallpaper Engine.[/i]

Obecnie dodaliśmy nową regułę kontrolną, która sprawdza i wykrywa takie przypadki, oraz oferuje Ci automatyczny sposób naprawy zapory systemu Windows. Jeśli nie otrzymasz powiadomienia o zaporze sieciowej systemu Windows lub jeśli używasz innej aplikacji do stawiania zapory, to program Wallpaper Engine nie będzie mógł naprawić Twojej sieci lokalnej automatycznie.

Jeżeli używasz innej aplikacji do stawiania zapory lub masz zainstalowaną aplikację antywirusową, to musisz upewnić się, czy plik [b]ui32.exe[/b] nie jest przez nie blokowany.

Program Wallpaper Engine w systemie Windows od teraz będzie używać dodatkowych metod, aby sygnalizować swoje działanie w sieci, co sprawi, że będzie łatwiej dostępny dla urządzeń z systemem Android w niektórych konfiguracjach sieciowych.

Jeśli problemy z połączeniem dalej występują, przeczytaj poniższą stronę z pomocą:
[list][*] [url=https://help.wallpaperengine.io/mobile/pairing-fixes.html]Rozwiązywanie problemów z połączeniem z aplikacją w systemie Android[/url][/list] Pamiętaj, że zawsze możesz zrezygnować z korzystania funkcji eksportowania i po prostu przenieść swoje tapety na urządzenie mobilne przy użyciu kabla USB lub używając innej metody. Gdy przenosisz tapety na swoje urządzenie mobilne, zawsze zwracaj uwagę, aby używać folderu [b]Pobrane[/b] na swoim telefonie lub tablecie. System Android jest bardzo restrykcyjny, jeśli chodzi o bezpieczeństwo, i program Wallpaper Engine nie ma dostępu do każdego folderu w tym systemie, ale folder Pobrane jest zazwyczaj najbardziej niezawodnym wyborem.

[h2]Tapety na zablokowanym ekranie w systemie Android[/h2]
Ponieważ bardzo często prosicie nas o to w wiadomościach e-mail lub na naszych forach, chcielibyśmy powtórzyć: [b]program Wallpaper Engine w pełni obsługuje ruchome tapety na ekranie blokady w systemie Android.[/b] Jednak wiele telefonów i tabletów nie obsługuje ruchomych tapet na ekranie blokady.

Jeśli nie masz możliwości ustawienia ruchomej tapety na ekranie blokady, to jest to ograniczenie nałożone przez producenta Twojego telefonu. Program Wallpaper Engine nie ma na to wpływu i i ani my, ani twórcy żadnej innej aplikacji z ruchomymi tapetami nie możemy tego naprawić. Najlepsze, co możesz zrobić w takim wypadku, to wysłać zgłoszenie do producenta Twojego telefonu, aby poinformować go, że jest to ważna dla Ciebie funkcja, która mogłaby zostać dodana w aktualizacji systemu Android.

[h2]Aktualizacja aplikacji Android[/h2]
Zanim najnowsza aplikacja na system Android dotrze do wszystkich, może minąć kilka dni, ponieważ sklepy z oprogramowaniem zazwyczaj wolniej wysyłają aktualizację. Jeśli do instalacji użyto bezpośrednio pliku APK, pobierz najnowszą wersję aplikacji z naszej strony:

[list][*][h3][url=https://www.wallpaperengine.io/android]Aplikacja Wallpaper Engine do systemu Android[/url][/h3][/list] Jeżeli aplikacja pochodzi z oficjalnego sklepu z aplikacjami, to nie musisz nic robić, a aktualizacja zainstaluje się automatycznie na Twoim urządzeniu w ciągu kilku najbliższych dni.

[h2]Opis zmian[/h2]
[h3]Dodatki/zmiany[/h3]
[h4]Aplikacja na system Windows[/h4]
[list][*]Do ekranu parowania dodano regułę sprawdzającą zaporę oraz przycisk do automatycznego usuwania reguł blokujących program Wallpaper Engine.
[*]Nowość: dzięki bardzo wydajnemu eksportowi tapet można je teraz załadować w pierwotnych proporcjach obrazu, co jest przydatne na tabletach.
[*]Naprawiono zawieszanie się bardzo wydajnej konwersji na urządzeniach mobilnych.
[*]Naprawiono niedziałające przesyłanie tapet, gdy miniatury Eksploratora Windows nie były dostępne.
[*]Naprawiono edytor proporcji obrazu, który nie resetował się, gdy kliknięto tapetę w trybie podglądu.[/list]
[h3]Aplikacja na system Android[/h3]
[list][*]Dodano czytelną informację o tym, że możliwość ustawienia ruchomej tapety ekranu blokady całkowicie zależy od urządzenia mobilnego.
[*]Naprawiono awarie na urządzeniach Samsung S21 spowodowane błędną aktualizacją systemu Android 12 na urządzeniach marki Samsung.
[*]Naprawiono bardzo duże tapety. Aplikacja teraz obsługuje tapety o rozmiarze nawet 4 GB.
[*]Przesyłanie tapet jest teraz bardziej niezawodne, gdy ekran blokuje się podczas transferu.
[*]Naprawiono przycisk „dodaj do playlisty”, który nie działał na ekranie podglądu w przypadku więcej niż siedmiu tapet.
[*]Dodano więcej reguł importowania w systemie Android 9 i we wcześniejszych wersjach, aby ograniczyć problemy z importem występujące u niektórych sprzedawców.
[*]Naprawiono niektóre tapety zależne od pory dnia, które nie działały w systemie Android.
[*]Sprawiliśmy, że od teraz ostrzeżenia „tapeta wstrzymana z uwagi na tryb pracy energooszczędnej” będą niemożliwe do przeoczenia.
[*]Zadbaliśmy o to, aby zepsute pliki z tapetami wyświetlały się w przeglądarce, dzięki czemu można je łatwo usunąć i nie marnować miejsca.
[*]Poprawki lokalizacji, w szczególności „Tak” i „Nie” nie są już zamienione miejscami w wersji niemieckiej, co prowadziło do wielu nieporozumień 🤡🇩🇪.
[/list]